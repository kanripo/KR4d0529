# -*- mode: mandoku-view; -*-
#+TITLE: 圭峯集
#+DATE: 2015-08-25 00:13:16.291802
#+PROPERTY: ID KR4d0529
#+PROPERTY: BASEEDITION WYG    
#+PROPERTY: JUAN 提要
<pb:KR4d0529_WYG_000-1a>¶
欽定四庫全書　　　　集部五¶
　圭峯集　　　　　　　别集類四(元/)¶
　　提要¶
　　　　(臣/)等謹案圭峯集二卷元盧琦撰琦字希韓¶
　　　　號立齋惠安人圭峯其所居地鈔本或作圭¶
　　　　齋集傳寫誤也至正二年進士授州録事遷¶
　　　　永春縣尹改調寧徳厯官漕司提舉除平陽¶
　　　　州命下而卒事迹具元史良吏傳徐燉茟精¶
<pb:KR4d0529_WYG_000-1b>¶
　　　　曰圭峯集嵗乆弗傳近嵗惠安莊户部徴甫¶
　　　　蒐而梓之誤入薩天錫詩六十餘首此本為¶
　　　　元陳誠中所編明萬厯初邑人朱一龍福州¶
　　　　董應舉序而刻之在莊本之前然已多竄入¶
　　　　他作如五言古詩春日思逺逰則在陳旅集¶
　　　　中又五言古詩中過嶺至崇安送吳甫至揚¶
　　　　州題焦山方丈壁秋日池上度閩闗宿臺山¶
　　　　寺絶頂早發黄河等萹七言古詩中有事居¶
<pb:KR4d0529_WYG_000-2a>¶
　　　　庸闗走茟贈孟禮樂陵臺望月夜泊釣臺江¶
　　　　南樂江南怨雪山辭崔鎮阻風逰吳山駞峯¶
　　　　紫陽菴江上聞笛别友寒夜聞笛黯淡灘歌¶
　　　　清湖曲海棠曲儒有薩氏子等篇七言律詩¶
　　　　中髙郵城樓晚望燕將軍出獵寄鶴林長老¶
　　　　和王維學海南還韻三衢守索題爛柯石橋¶
　　　　登鎮陽龍興寺閣寄參政許可用送僉憲王¶
　　　　君實金陵道中再過鍾山萬夀寺等篇共三¶
<pb:KR4d0529_WYG_000-2b>¶
　　　　十二首皆在薩都拉集中至于薩都拉溪行¶
　　　　中秋玩月一篇自序稱余乃薩氏子云云班¶
　　　　班可考此集乃改題曰儒有薩氏子序末又¶
　　　　刪其至元丁丑仲秋書一句尤為顯然作偽¶
　　　　不得謂之誤收葢編輯之時務盈卷帙以誇¶
　　　　蒐采之富故真贗溷淆如此也琦官雖不髙¶
　　　　而列名良吏可不藉詩而傳即以詩論其清¶
　　　　詞雅韻亦不在陳旅薩都拉下編録移甲為¶
<pb:KR4d0529_WYG_000-3a>¶
　　　　乙亦非無因矣集又載賦三篇記六篇誌詺¶
　　　　二篇祭文一篇啓三篇雜著九篇則確出琦¶
　　　　作非由假借今刪其詩之妄録者併其文録¶
　　　　之以存琦之真焉乾隆四十六年十月恭校¶
　　　　上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官　(臣/)　陸　費　墀¶
#+PROPERTY: JUAN 原序
<pb:KR4d0529_WYG_000-4a>¶
圭峯集原序¶
予産惠北里髫丱始知學即聞先君子暨諸長老言知¶
有元進士盧公希韓者時惠文運未興縉紳學士大夫¶
無多見去古未逺太朴猶存人知景崇先哲往往能談¶
盧公遺語予亦竊慕之問其居即今巴圗峯尾去予家¶
不及二十里而近予暇日至其地嘗訪公故居則見其¶
有古堂三四椽左傾右頽不蔽風雨中有元平陽知州¶
盧公木主四壁之外廢垣敗瓦過而見者莫不為之躊¶
<pb:KR4d0529_WYG_000-4b>¶
躇而悽愴訊其子孫皆飄零流落隱於人間為傭作曾¶
不知先世之有賢士相繼至於其鄉之氓又皆以海為¶
市朝夕鬻販魚蝦麤鄙狡獪陋甚比屋不聞詩書之聲¶
未見有一秀民出於其間者竊歎夫山川不變時代互¶
遷大賢之後古多陵夷而於其地之微陋亦逕相懸絶¶
昔之所聞如此今之所見如彼不亦良可慨哉盧公遺¶
文予未仕時嘗見抄本半集於先君子舊篋中薦經倭¶
亂散逸無存求之二十餘年不獲一日得於吾鄉王君¶
<pb:KR4d0529_WYG_000-5a>¶
玉流氏乃元陳誠中所編為圭峯集與公之子昺所次¶
為平陽集欲鋟梓而未就者當兵燹之餘家比為燼不¶
知藏於何名山大川以得無燬或者鬼神呵䕶將使之¶
竢後世君子以廣其傳也歟予不類竊喜為之校閲叙¶
録遂令鋟梓如左於戲公古之賢者也予公之鄉人也¶
先後不同時而惟賢我師也惠之先哲固未可謂無人¶
唐宋諸賢邈矣文行不可概見居址亦無復尋惟公去¶
今時未逺而居又近在其學與政固於予心若曠世而¶
<pb:KR4d0529_WYG_000-5b>¶
相感者是之取爾隆慶壬申九月後學崐東山人朱一¶
龍于田甫序¶
惠安盧希韓先生圭峰集若干卷莊徴甫得之於于田¶
朱大參家而猶病其雜也則使莊吳二山人損焉以授¶
我又令我損焉以傳葢存者厪十五六而古風獨全讀¶
之金石發而星河流也又淙淙然若急澗寒響從以風¶
雨漰湃四下百怪出而萬壑移躍躍於吾目何其竒也¶
及考其行事先生生於元季方值傾仄多事之秋兩為¶
<pb:KR4d0529_WYG_000-6a>¶
縣令能以一言感悟鄰盜使之投戈縛其酋又能激用¶
其民戰安溪流突數萬方張之巨冦持之踰年不得逞¶
竟完其邑逮遷漕司提舉海口鹽場又能持法抗番大¶
商以貨得㕘省政立能箠殺人者使不得奪國家之利¶
雨敗場又能減算以禱以一言回暘其精神貫徹上變¶
天地下變盜賊如此使其生逢休運都將相之權得盡¶
所施設其勲烈可勝道哉元刑政不綱授盜以柄揭竿¶
四起而㨿高位操朝政者方事賄奪忘國恤雖有蹟烈¶
<pb:KR4d0529_WYG_000-6b>¶
章章如先生僅置之猥冗凌雜間不得究其施後雖以¶
近臣荐起平陽而先生没矣明興雲龍奮起一時佐命¶
建功諸臣大抵皆元遺獻或以節顯者亦有之先生生¶
不究當時之施死不逢興王之運獨留其詞章照耀天¶
地越二三百年兵火灰燼烟消雨滅之餘而流風餘韻¶
猶傳於士大夫之口沈淪幾晦乆而復章此豈偶然之¶
故哉吾觀先生文雖不如詩然皆有闗政紀喻冦祈晴¶
諸作通於幽明其論常平利害纚然指掌矣予見往年¶
<pb:KR4d0529_WYG_000-7a>¶
和糴擾民大率亦若此世季弊滋何法而不為害安得¶
盡如先生者而用之耶先生生平孝義初從其師余子¶
賢試浙省師卒不顧試期而歸恤其家如在有加雖貴¶
見師之友必拜則其撫暴化頑動幽明而名後世者良¶
亦有本士非積於仁義而徒欲襮以文其長存也可冀¶
乎先生名琦號立齋希韓其字圭峯則其所居之山取¶
為集名者也萬厯已酉秋日閩中董應舉書¶
